# Framework Radar 1

*Total time: ~40min*

Dare ad ogni partecipante uno o più fogli A4. Lo scopo è quello di disegnare un grafico a radar con 5 assi. I nomi sui 5 assi rappresentano 5 caratteristiche che il framework ideale deve avere. Lasciate ai partecipanti degli esempi quali:

* Documentazione
* Learning Curve
* Velocity
* Documentazione
* Manunteniblità

Ogni gruppo dovrà tirar fuori le caratteristiche principali da mettere sugli assi. Date 10 minuti di fase divergente in cui ognuno scrive le proprie 5 features su post-it. Date poi 10 minuti convergenti, in cui favorite la discussione aperta dove ogni partecipante difende la propria scelta, facendoli votare con il dot voting.

Alla fine ogni rappresentante del gruppo elenca i propri assi, spiegandone brevemente la ragione.

Ora è il momento di compilare il radar. La tecnica è quella del planning poker. Ogni membro del team pensa ad un numero e poi lo si espone tutti insieme. Fate poi discutere i voti più alti e i più bassi per cercare di convincere il resto del team del voto. Fate poi rivotare. Date però un'indicazione. La tentazione è quella di dare tutti voti altissimi, ma il framework perfetto non esiste. I voti andrebbero in qualche modo calibrati sulle reali necessità, cercando di dare un voto alto solamente se quella feature è chiave per la riuscita del progetto.

Date il tempo che serve, mettendo un timer a 15 minuti. Se non dovesse bastare fate un altro giro di timer di 5 minuti.

Alla fine fate una discussione aperta, ogni gruppo illustra il proprio radar e sulla base di quello la classe discute su quali sia il framework più indicato per il progetto.

# Framework Radar 2

Ripetete l'esercizio, ma questa volta fate concentrare il team sul framework scelto in precedenza. In questo caso sugli assi ci saranno le features principali del framework scelto. Parlando di AngularJS potremmo avere qualcosa del tipo:

*   Components
*   Dependency Injection
*   Routing
*   Binding
*   Controller
*   Filters

Lo scopo in questo caso è quello di guidare lo sviluppo nel day by day creando un'applicazione che si difenda dai framework