# Simple Guiding Principles

*Total time: ~40min*

Far ragionare il gruppo sul fatto che quello che hanno fatto fino ad ora: prendere decisioni in un dominio complesso. Inoltre prendere decisioni è quello che fanno ogni giorno. Per creare un'applicazione che evolva nel tempo va interiorizzato che non è giusto ne possibile creare un design upfront, ma va adattato in tempo reale. I Simple Guiding Principles sono dei concetti che li aiuteranno a prendere quelle decisioni. È importante quindi che il team generi questi principi e li condivida.

Date 10 minuti di fase generativa, qui si lavora singolarmente. Prima di far partire il timer date alcune delucidazioni sui Simple Guiding Principles, tra i quali:

* Sono semplici invece che complicati e, quindi, facili da ricordare.
* Devono essere in numero limitato e considerati in blocco.
* Non devono dire che cosa fare, ma dove guardare e su cosa concentrarsi quando si decide come agire.
* Sono unici e non direttamente trasferibili a un altro gruppo o progetto.

Può aiutare anche utilizzare la metafora del rapporto tra i Principi Fondamentali della Costituzione e le leggi (che nel nostro caso sarebbero gli ADR).

Passata la fase generativa ogni membro di un tavolo dovrà esporre e spiegare agli altri membri del tavolo i propri principi. Date 10 minuti per la discussione, ma se la discussione non si è esaurita date altro tempo, è troppo importante per risparmiare tempo.

Dopo la discussione fare un dot voting.

Ogni tavolo dovrà poi elencare i propri principi alla classe e rispondere alle eventuali domande.